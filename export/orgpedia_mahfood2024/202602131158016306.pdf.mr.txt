# Page 1
सरळसेवा निरीक्षक, वैध मापन शास्त्र (मुख्य) परीक्षा-
२०२३ (प्रतिक्षायादी क्र. १) महाराष्ट्र लोकसेवा आयोगाने
प्रतिक्षायादी मधून शिफारस केलेल्या उमेदवारांचे
निरीक्षक, वैध मापन शास्त्र, गट-ब (राजपत्रित) या
पदावर दोन उमेदवारांना नियुक्ती देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन आदेश क्र. वैमाशा-२०२४/प्र.क्र.८१/ग्रा.सं-३
मादाम कामा मार्ग, हुतात्मा राजगुरू चौक,
मंत्रालय, मुंबई-४०००३२.
दिनांक :- १३ फेब्रुवारी, २०२६
संदर्भ : १) महाराष्ट्र लोकसेवा आयोग पत्र क्र. ३७४(२)/नि.वै./२०२३/१९, दि.२६ ऑगस्ट, २०२५
२) शासन अधिसूचना, सा.प्र.वि.महसूल विभाग वाटप नियम,दि.१४/०७/२०२१
३) अ.ना.पु.व.ग्रा.सं.विभाग, निरीक्षक, गट-ब (राजपत्रित) सेवाप्रवेश नियम, दि. ११/०६/२०१९
व दि.०६/०९/२०२३
४) महाराष्ट्र नागरी सेवा (ज्येष्ट्ठतेचे विनियमन) नियमावली, २०२१, दि. २१/०६/२०२१
शासन आदेश
अन्न, नागरी पुरवठा व ग्राहक संरक्षण विभागाच्या अधिपत्याखाली वैध मापन शास्त्र यंत्रणेतील निरीक्षक,
वैध मापन शास्त्र, गट-ब (राजपत्रित) या पदावर निरीक्षक, वैध मापन शास्त्र परीक्षा-२०२३ च्या अंतिम निकालाच्या
आधारे महाराष्ट्र लोकसेवा आयोगाने संदर्भिय १ अन्वये प्रतिक्षायादीतील दोन उमेदवारांची नियुक्तीसाठी
शिफारस शासनास केली आहे. सदर दोन शिफारसप्राप्त उमेदवारांची निरीक्षक, वैध मापन शास्त्र, गट-ब
(राजपत्रित) या पदावर वैध मापन शास्त्र यंत्रणेत ज्या दिवशी रूजू होतील त्या दिनांकापासून या आदेशाद्वारे
सातव्या वेतन आयोगानुसार सुधारित वेतन मॅरीक्समधील वेतनस्तर (एस-१४-३८६००-१२२८००) मध्ये त्यांच्या
नावासमोर स्तंभ-६ मध्ये दर्शविण्यात आलेल्या ठिकाणी विहित अटी व शर्तीच्या अधीन राहून निव्वळ तात्पुरत्या
स्वरूपात नियुक्तीने पदस्थापना देण्यात येत आहे.
--------------------------------------------------------------------------------------------------------------------------
| अ.क्र | उमेदवारांचे नाव | व्यक्तीचा प्रवर्ग | नियुक्तीचा प्रवर्ग | महसूल वाटप नियमाानुसार मिळालेला महसूल विभाग | पदस्थापनेचे ठिकाण |
| १ | २ | ३ | ४ | ५ | ६ |
| १ | कु. अनघा अनिल भोसले | खुला | खुला | पुणे | कोल्हापूर-१ विभाग |
| २ | कु. शितल नाना हारक | आदुघ | आदुघ | नाशिक | पिंपळगांव-बसवंत, विभाग |
--------------------------------------------------------------------------------------------------------------------------
निरीक्षक, वैध मापन शास्त्र, गट-ब (राजपत्रित) परीक्षा-२०२३ मधील उमेदवाराची तात्पुरती नियुक्ती ही
वेगवेगळ्या आरक्षणाच्या व सेवा विषयक बाबींबाबत मा. न्यायाधीकरण, मा. उच्च न्यायालय व मा. सवोच्च
न्यायालयात दाखल असलेल्या विविध न्यायीक प्रकरणातील अंतिम न्याय निर्णयाच्या अधीन राहून तसेच खाली
नमूद विहित अटी व शर्तीच्या अधीन असेल :-
१. निवड झालेल्या उमेदवारांची ज्येष्ट्ठता महाराष्ट्र नागरी सेवा (ज्येष्ट्ठतेचे विनियमन) नियमावली, २०२१ व
त्यामध्ये वेळोवेळी करण्यात येणाऱ्या सुधारणांच्या अधीनतेने निश्चित करण्यात येईल.
# Page 2
२. सदर पदावर निवड झालेल्या उमेदवारांना महाराष्ट्र शासकीय गट-अ व गट-ब (राजपत्रित व
अराजपत्रित) पदांवर सरळसेवेने व पदोन्नतीने नियुक्तीसाठी महसूल विभाग वाटप नियम, २०२१ लागू राहील.
३. महाराष्ट्र नागरी सेवा (ज्येष्ट्ठतेचे विनियमन) नियम, २०२१ मधील नियम २(१) (ड) नुसार उमेदवारांनी
त्यांच्या नियुक्ती आदेशाच्या दिनांकापासून ३० दिवसांच्या आत नियंत्रक, वैध मापन शास्त्र, महाराष्ट्र राज्य, मुंबई
यांचे कार्यालयात तात्काळ रुजू व्हावे. सदर कालावधीत उमेदवारांनी नियुक्ती स्विकारली नाही तर, महाराष्ट्र
लोकसेवा आयोगाने शिफारस केलेल्या गुणानुक्रमानुसार ज्येष्ट्ठता मिळणार नाही. काही अपरीहार्य कारणास्तव
त्यांना रूजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक राहील.
४. जर संबंधित अधिकारी महसूल विभाग वाटप नियम, १३ नुसार वाटप झालेल्या संबंधित महसूल विभागात
पदस्थापनेचे आदेश निर्गमित केल्यानंतर, ३० दिवसांच्या विहित मुदतीत महसूल विभागात रुजू झाला नाही तर
संबंधित अधिकाऱ्याचा अनुपस्थितीचा कालावधी अकार्यदिन (dies non) म्हणून गणला जाईल.
५. सदर पदावर रुजू झाल्यानंतर त्या पदास विहित केलेली परीक्षा तसेच शासनाचे एतदर्थ मंडळाची हिंदी व
मराठी भाषा परीक्षा उत्तीर्ण झाले नसतील किंवा त्यांना परीक्षा उत्तीर्ण होण्यापासून सूट मिळाली नसेल, तर त्याना
एतदर्थ मंडळाची हिंदी व मराठी भाषा परीक्षा उत्तीर्ण होणे अनिवार्य राहील.
६. या उमेदवारांना महाराष्ट्र नागरी सेवा (संगणक हाताळणी वापराबाबतचे ज्ञान आवश्यक ठरविण्याबाद)
नियम, १९९९ मधील तरतुदी आणि शासन निर्णय, सामान्य प्रशासन विभाग क्र. प्रशिक्षण
२०००/प्र.क्र.६१/२००१/३९ दि. १९.०३.२००३ मधील तरतुदी लागू राहतील. त्यानुसार (अ) D.O.E.A.C.C
सोसायटीच्या अधिकृत C.C.C. किंवा O स्तर किंवा B किंवा C स्तर पैकी कोणतीही एक परीक्षा उत्तीर्ण झाल्याचे
प्रमाणपत्र किंवा (ब) महाराष्ट्र राज्य, उच्च व तंत्र शिक्षण मंडळ मुंबई, अधिकृत MS-CIT परिक्षा उत्तीर्ण झाल्याचे
प्रमाणपत्र यापैकी एक प्रमाणपत्र नियुक्ती स्विकारण्याच्या वेळी सादर करावे लागेल किया (क) माहिती तंत्रज्ञान
(सा.प्र.वि.) विभागाच्या शासन निर्णय क्र. मातंस-२०१२/प्र.क्र.२७०/३९, दि.०८.०१.२०१८ मध्ये नमूद सुधारीत
तरतुदीनुसार उमेदवाराने संगणक आर्हता प्राप्त केलेली असणे बंधनकारक असेल. तथापि, नियुक्ती
स्विकारण्यापूर्वी उमेदवारानी उपरोक्तप्रमाणे संगणक अर्हता प्राप्त करुन घेतलेली नसल्यास नियुक्ती
स्विकारल्यापासून २ वर्षाच्या आत संगणक अर्हतेचे प्रमाणपत्र सादर करणे अनिवार्य राहील.
७. सदर पदावर नियुक्त केलेली व्यक्ती दोन वर्षाच्या कालावधीसाठी परिविक्षाधीन असेल, परिविक्षाधिन
कालावधीत संबंधित उमेदवार सदर पदासाठी कामाचा अपेक्षित दर्जा साध्य करून शकले नाहीत. तसेच त्यांची
वर्तणूक असमाधानकारक किंवा अशोभनीय आढळल्यास त्यांची सेवा समाप्त करण्यात येईल.
८. निरीक्षक, वैध मापन शास्त्र या पदावर पदोन्नतीने किंवा सरळसेवेने नेमणूक झालेल्या व्यक्तीस केंद्र
शासनाने वैध मापन शास्त्र अधिनियम, २००९ अन्वये स्थापन केलेल्या भारतीय वैध मापन शास्त्र संस्था, रांची
(झारखंड) या संस्थेत मूलभूत प्रशिक्षण यशस्वीरित्या पूर्ण करणे आवश्यक आहे. सदर प्रशिक्षण २ वर्षामध्ये पूर्ण न
केल्यास संबंधिताना निरीक्षक, वैध मापन शास्र या पदावर कायम करण्यात येणार नाही.
९. निरीक्षक पदावर नियुक्त उमेदवाराने प्रथमच शासन सेवेत प्रवेश केला असल्याने, शासन निर्णय, वित्त
विभाग क्र.अंतियो-१००५/१२६/सेवा-४, दि.३१.१०.२००५ नुसार त्यांना नवीन परिभाषित अंशदान निवृत्ती वेतन
योजना/ राष्ट्रीय निवृत्तीवेन योजना तसेच सदर बाबतीत वेळोवेळी निर्गमित केलेले शासन निर्णय लागू राहतील.
# Page 3
१०. वित्त विभाग, शासन निर्णय क्र. अंनियो-१००५/१२६/सेवा-४, दि.३१.१०.२००५ अन्वये नियुक्त
उमेदवारांना "नवीन परिभाषित अंशदान निवृत्ती वेतन योजना/राष्ट्रीय निवृत्तीवेतन योजना" लागू ठरेल याकरीता
त्यांनी सदर शासन निर्णयातील परिच्छेद ३ (ड) नुसार विकल्प त्वरीत सादर करावा. मात्र सध्या अस्तित्वात
असलेली निवृत्ती वेतन योजना म्हणजेच महाराष्ट्र नागरी सेवा (निवृत्ती वेतन नियम, १९८२ व महाराष्ट्र नागरी
सेवा (निवृत्ती वेतनाचे अंशराशीकरण) नियम, १९८४ आणि सध्या अस्तित्वात असलेली सर्वसाधारण भविष्ट्य
निर्वाह निधी योजना त्यांना लागू होणार नाही.
११. उमेदवारांना शासन सेवेत रुजू झाल्यानंतर सेवेचा राजीनामा द्यावयाचा असल्यास, त्यांना शासन निर्णय
सामान्य प्रशासन विभाग क्र. एसआरव्ही-१०९२/१०३३/प्र.क्र.३३/९२/८. दि.२.१२.१९९७ मधील तरतुदीनुसार
शासनाला किमान एक महिन्याची आगाऊ लेखी सूचना किंवा एक महिन्याचे वेतन देणे आवश्यक राहील.
१२. निरीक्षक, वैध मापन शास्त्र पदावरील नियुक्ती स्विकारण्यापूर्वी एखादा उमेदवार अन्य कोणत्याही
शासकीय/निमशासकीय/इतर कार्यालयात नोकरीत असेल तर त्यांना त्या नोकरीचा राजीनामा किंवा कार्यमुक्ती
आदेश हजर होणेचे वेळेस सादर करावा लागेल, अन्यथा सदर उमेदवारास निरीक्षक पदावर हजर करुन घेण्यात
येणार नाही. तसेच नियुक्तीपूर्वी शासकीय सेवेत कार्यरत असलेल्या उमेदवारांच्या बाबतीत त्यांच्याविरुध्द
शिस्तभंगविषयक कार्यवाही सुरु अथवा प्रस्तावित नाही याबाबीच्या अधिन राहून नियुक्ती देण्यात येत आहे.
१३. निरीक्षक वैध मापन शास्त्र, गट-ब (राजपत्रित) या पदावर देण्यात येणारी तात्पुरती नियुक्ती ही पूर्वचारित्र्य
पडताळणी, वैद्यकीय तपासणी, जात वैधता प्रमाणपत्र, नॉन क्रिमीलेयर प्रमाणपत्र, आर्थिक दुर्बल घटक
प्रमाणपत्र तसेच महिला, खेळाडू. अनाथ व दिव्यांग इ. घटकांसाठी असलेल्या आरक्षण, तसेच हिंदी व मराठी
भाषा आणि संगणक यासाठी शासनाच्या प्रचलित आदेशातील तरतुदी लागू राहतील.
१४. जर उमेदवार शासन सेवेतील निरीक्षक, वैध मापन शास्त्र या पदावरील नेमणूकीसाठी सदर पदाच्या सेवा
प्रवेश नियमातील तरतूदीप्रमाणे पात्र नव्हता अथवा विहित अर्हता प्राप्त नव्हता अथवा त्यानी नेमणूक
मिळविण्यासाठी खोटी माहिती दिली होती अथवा खोटे प्रमाणपत्र सादर केले होते, असे नतर आढळून आले, तर
अशा उमेदवारांच्या सेवा सामान्य प्रशासन विभागाच्या शासन निर्णय क्र. सीडीआर-१०९३/१०७७/प्र.क.२३/९३
अकरा, दि.१२.१०.१९९३ मधील तरतूदीनुसार समाप्त करण्यात येतील तसेच इतर अनुषांगिक कायदेशीर
कार्यवाही करण्यात येईल.
१५. शासन निर्णय, सामाजिक न्याय व विशेष सहाय्य विभाग, क्रमांक सीबीसी-१०/२००४/प्र.क्र.५७०/मावक-
५. दि.१६.०५.२००७ नुसार खुल्या प्रवर्गातून शासकीय सेवेत नियुक्त झालेल्या मागासवर्गीय उमेदवाराने त्यांच्या
नियुक्तीनंतर कालातराने मागासवर्गीय आरक्षणाचे फायदे मिळविण्यासाठी जर जाती प्रमाणपत्रासह अर्ज केला
असेल तर त्या उमेदवाराने ज्या तारखेला जातीचे प्रमाणपत्र कार्यालयाकडे सादर केले आहे त्या तारखेपासून
पुढे आरक्षणाचे फायदे जातीच्या दाव्याची वैधता तपासून झाल्यावर देय ठरतील. (भूतलक्षी प्रभावाने लाभ देय
ठरणार नाहीत.)
१६. सदर पदावर नियुक्तीच्या ठिकाणी उपस्थित राहण्यासाठी प्रवास भत्ता अनुज्ञेय होणार नाही.
१७. प्रस्तुत उमेदवार ज्या दिवशी हजर होतील त्या दिनांकापासून नियमाप्रमाणे त्यांचे वार्षिक गोपनीय अहवाल
वेळोवेळी निर्गमित करण्यात आलेल्या शासन निर्णयानुसार लिहिण्यात येतील.
१८. नियंत्रक, वैधमापन शास्त्र कार्यालयाने उमेदवारांना रूजू करून घेतेवेळी आवश्यक त्या सर्व अटींची व
कागदपत्रांची पूर्तता करून घेणे आवश्यक आहे. तसेच वैध मापन शास्त्र यंत्रणेत रूजू झालेल्या उमेदवारांना
# Page 4
अनुभवी निरीक्षकांमार्फत प्रशिक्षण देण्याची व भारतीय वैध मापन शास्त्र संस्था, रांची (झारखंड) येथे प्रशिक्षणास
पाठविण्याची आवश्यक ती कार्यवाही करावी. त्यानुषंगाने अनुपालन अहवाल शासनास सादर करावा.
१९. विहित मुदतीत रुजू होणाऱ्या उमेदवारांचा अहवाल नियंत्रक, वैध मापन शास्त्र, महाराष्ट्र राज्य, मुबई यानी
शासनास cp३.mhpds@gov.in या ई-मेलवर तात्काळ सादर करावा.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध